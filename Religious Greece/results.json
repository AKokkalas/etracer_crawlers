[
    {
        "company": [{"Θρησκευτικό Μνημείο": "Ι.Ν. Αγίου Διονυσίου Αρεοπαγίτου - Αθήνα & Αττική"}],
        "metrics": [[
            {
                "name": "Πληροφορίες",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/agios-dionysios-areopagites",
                "type": "textual",
                "value": "Ο εντυπωσιακός ναός που δεσπόζει σε κεντρικό σημείο της περιοχής του Κολωνακίου, στην οδό Σκουφά, απέναντι από το Πειραματικό Σχολείο του Πανεπιστημίου Αθηνών, είναι αφιερωμένος στον επίσκοπο και πολιούχο της Αθήνας, τον Άγιο Διονύσιο Αρεοπαγίτη. Στη θέση του σημερινού ναού υπήρχε παλαιότερα μικρότερος, που άρχισε να κτίζεται το 1880 και κατεδαφίστηκε το 1900, προκειμένου να οικοδομηθεί νέος και μεγαλύτερος ναός. Οι εργασίες κατασκευής του ξεκίνησαν το 1925 και ολοκληρώθηκαν το 1931, οπότε πραγματοποιήθηκαν και τα εγκαίνιά του από τον Αρχιεπίσκοπο Χρυσόστομο. Ο ναός είναι σταυροειδής εγγεγραμμένος με μεγάλο τρούλο, ακολουθεί τον ρυθμό του νεομπαρόκ, και χαρακτηρίζεται για τα νεοκλασικά στοιχεία στο εξωτερικό του. Τα σχέδιά του έγιναν από τον αρχιτέκτονα και βυζαντινολόγο Αναστάσιο Ορλάνδο, που είχε και την επίβλεψη της ανέγερσής του, η οποία ολοκληρώθηκε με τη συμβολή του αρχιτέκτονα Δημητρίου Φιλιππάκη. Για τη διακόσμηση του ναού εργάσθηκαν ορισμένοι από τους πιο σπουδαίους Έλληνες καλλιτέχνες της εποχής, όπως ο ζωγράφος Σπύρος Βασιλείου, που έχει κάνει την αγιογράφηση, ο Σωτήριος Βάρβογλης και ο Στέφανος Ξενόπουλος, που έχουν φιλοτεχνήσει τα μωσαϊκά, και ο Θεοφάνης Νομικός, ένας από τους καλύτερους ξυλογλύπτες, που έχει κατασκευάσει τα ξυλόγλυπτα. Τη γενική επίβλεψη του εσωτερικού και του εξωτερικού διακόσμου είχε ο αρχιτέκτονας Γεώργιος Νομικός, αδελφός του Θεοφάνη. Δημιούργημα δικό τους είναι και ο μοναδικός στην Ελλάδα εντυπωσιακός ξυλόγλυπτος πολυέλαιος του ναού. Πολλά από τα θρησκευτικά αντικείμενα τέχνης του ναού είναι δωρεές εύπορων Αθηναίων. Ο ναός εορτάζει στις 3 Οκτωβρίου, αλλά μέχρι την οριστική επισκευή της Μητρόπολης χρησιμοποιείται ως καθεδρικός και φιλοξενεί όλους τους επίσημους εορτασμούς της πόλης."
            },
            {
                "name": "lat",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/agios-dionysios-areopagites",
                "type": "other",
                "value": "37.979736"
            },
            {
                "name": "lng",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/agios-dionysios-areopagites",
                "type": "other",
                "value": "23.738726"
            }
        ]]
    },
    {
        "company": [{"Θρησκευτικό Μνημείο": "Ιερά Μητρόπολη Αθηνών - Αθήνα & Αττική"}],
        "metrics": [[
            {
                "name": "Πληροφορίες",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/metropole-athenon",
                "type": "textual",
                "value": "Στην καρδιά της Αθήνας, στην οδό Μητροπόλεως, στην ομώνυμη πλατεία, δεσπόζει ο καθεδρικός ναός της πόλης, που είναι αφιερωμένος στον Ευαγγελισμό της Θεοτόκου και αποτελεί ένα από τα πρώτα μεγάλα μνημεία της Αθήνας ως πρωτεύουσας. Άρχισε να οικοδομείται το 1842 και ολοκληρώθηκε με διακοπές λόγω οικονομικών προβλημάτων. Εγκαινιάσθηκε το 1862 και από τότε αποτέλεσε ορόσημο για την ιστορία του νεότερου ελληνικού κράτους, αφού φιλοξένησε όλες τις επίσημες τελετές. Τα αρχικά σχέδια του ναού, με στοιχεία γοτθικά και αναγεννησιακά, ήταν του Δανού αρχιτέκτονα Θεόφιλου Χάνσεν, ο οποίος τα είχε προσαρμόσει την αρχική θέση ανέγερσής του, στην οδό Πανεπιστημίου, δίπλα στο Οφθαλμιατρείο. Με βάση αυτά έχει οικοδομηθεί το κατώτερο μέρος του κτηρίου, ενώ το ανώτερο ολοκληρώθηκε από τους αρχιτέκτονες Δημήτριο Ζέζο, κύριο εκφραστή της «ελληνο-βυζαντινής» τεχνοτροπίας, Francois Boulanger και Παναγή Κάλκο. Στα τέλη του 19ου και μέχρι τα μέσα του 20ού αιώνα γνώρισε διάφορες μετατροπές και προσθήκες τόσο στο εσωτερικό του όσο και εξωτερικά, που αλλοίωσαν το ήδη ιδιαίτερο αρχικό του ύφος. Ο ναός είναι τρίκλιτη βασιλική με τρούλο και αποτελεί συνδυασμό του νεοκλασικου και του ελληνο-βυζαντινού αρχιτεκτονικού ρυθμού, γεγονός που οφείλεται στις μεταβολές των σχεδίων στην πορεία της κατασκευής του. Στην τοιχοποιία του έχει χρησιμοποιηθεί αρχιτεκτονικό υλικό από 72 κατεδαφισμένους ναούς της Αθήνας και ο επιβλητικός τρούλος του είναι καλυμμένος εξωτερικά με φύλλα χαλκού. Η κεντρική του είσοδος τονίζεται με τοξοστοιχία που στηρίζεται σε κορινθιακούς κίονες και παραστάδες, ενώ τα δίδυμα κωδονοστάσια αποπνέουν επιρροές από τη ναοδομία της Δύσης. Το εσωτερικό του ναού διακοσμείται με έργα γνωστών καλλιτεχνών του 19ου αιώνα. Η αγιογράφηση είναι των ζωγράφων Σπυρίδωνα Γιαλλινά και Alexander Seitz, η διακόσμηση του Κωνσταντίνου Φανέλλη από τη Σμύρνη, και τα γλυπτά του Τήνιου γλύπτη Γεώργιου Φυτάλη. Σε υπόγεια κρύπτη στο εσωτερικό του ναού, σε μαρμάρινη λάρνακα φυλάσσεται το σκήνωμα του πατριάρχη Γρηγορίου Ε΄ και της Αγίας Φιλοθέης της Αθηναίας. "
            },
            {
                "name": "lat",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/metropole-athenon",
                "type": "other",
                "value": "37.975258"
            },
            {
                "name": "lng",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/metropole-athenon",
                "type": "other",
                "value": "23.730104"
            }
        ]]
    },
    {
        "company": [{"Θρησκευτικό Μνημείο": "Ι.Ν. Εισοδίων της Θεοτόκου (Καπνικαρέα) - Αθήνα & Αττική"}],
        "metrics": [[
            {
                "name": "Πληροφορίες",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/kapnikarea",
                "type": "textual",
                "value": "Ο βυζαντινός ναός των Εισοδίων της Θεοτόκου, γνωστός ως Καπνικαρέα βρίσκεται στο κέντρο της Αθήνας, στην οδό Ερμού, τον εμπορικότερο δρόμο του ιστορικού κέντρου της πόλης. Η ονομασία Καπνικαρέα, που επικράτησε μετά τον απελευθερωτικό αγώνα του 1821, προέρχεται πιθανώς από το επίθετο του κτήτορα, ο οποίος θα ήταν εισπράκτορας του λεγόμενου καπνικού φόρου. Ο καπνικός φόρος θεσπίστηκε στις αρχές του 9ου αι. από τον αυτοκράτορα Νικηφόρο Λογοθέτη Α΄ και αφορούσε κτήρια, που ήταν κατοικημένα και επομένως από την καμινάδα τους έβγαινε... καπνός. Μεταξύ άλλων ονομασιών, συναντούμε και το όνομα Καμουχαρέα, προερχόμενο πιθανώς από τη λέξη Καμουχάς, πολύτιμο βυζαντινό μεταξωτό ύφασμα, το οποίο κατασκευαζόταν στα παρακείμενα εργαστήρια. Και σήμερα στην ευρύτερη περιοχή υπάρχουν καταστήματα που ειδικεύονται στο εμπόριο των υφασμάτων, συνεχίζοντας κατά κάποιον τρόπο την παράδοση. Ο ναός χρονολογείται τον 11ο αιώνα, συγκεκριμένα λίγο μετά το 1050, και λέγεται ότι έχει κτιστεί πάνω σε αρχαίο ναό, αφιερωμένο σε γυναικεία θεότητα, την Αθηνά ή τη Δήμητρα. Κατά τη διάρκεια του απελευθερωτικού αγώνα είχε υποστεί ζημιές. Το έτος 1834 κινδύνευσε να κατεδαφιστεί, επειδή ο βαυαρός αρχιτέκτονας Leon von Klenze, που είχε αναλάβει τη ρυμοτομία της νέας ελληνικής πρωτεύουσας, θέλησε η οδός Ερμού να είναι ενιαία και ελεύθερη από εμπόδια. Το μνημείο σώθηκε χάρη στην επέμβαση του βασιλιά της Βαυαρίας Λουδοβίκου, πατέρα του νεαρού τότε έλληνα βασιλιά Όθωνα. Τον ίδιο κίνδυνο διέτρεξε το μνημείο και το έτος 1863 και σώθηκε λόγω της αντίδρασης του Μητροπολίτη Αθηνών και των ενοριτών. Από το 1931 η εκκλησία παραχωρήθηκε στο Πανεπιστήμιο Αθηνών για την άσκηση των φοιτητών της Θεολογικής Σχολής. ΑΡΧΙΤΕΚΤΟΝΙΚΑ Ο κυρίως ναός τυπολογικά ανήκει στους σύνθετους σταυροειδείς εγγεγραμμένους με τρούλο ναούς, με τριμερές ιερό και καμαροσκέπαστο νάρθηκα. Ο τρούλος στηρίζεται σε τέσσερεις αρχαίους κίονες με ρωμαϊκά κιονόκρανα. Στη βόρεια πλευρά προστίθεται, λίγο μετά την οικοδόμηση του κυρίως ναού, παρεκκλήσι με τρούλο στη μνήμη της Αγίας Βαρβάρας, του οποίου η σημερινή μορφή είναι αποτέλεσμα ατυχούς αναστήλωσης του 19ου αιώνα. Στη δυτική πλευρά, κατά μήκος των δύο ναών υπήρχε ανοικτή στοά, η οποία αργότερα, όταν ο ναός περιήλθε στο πανεπιστήμιο Αθηνών, κλείστηκε και μετατράπηκε σε εξωνάρθηκα. Στη νότια είσοδο του εξωνάρθηκα υπάρχει κιονοστήρικτο προστώο. Ιδιαίτερο ενδιαφέρον παρουσιάζει η τοιχοποιία του, για την οποία έχει χρησιμοποιηθεί το λεγόμενο μεσοβυζαντινό πλινθοπερίκλειστο σύστημα. Στο κατώτερο μέρος σχηματίζονται σταυροί, σε κάποια σημεία στους αρμούς υπάρχει διακόσμηση με κεραμοπλαστικά κουφικά συμπλέγματα (συμπλέγματα τα οποία μιμούνται την πρώτη ορθογώνια αραβική γραφή), ενώ έχουν ενσωματωθεί αρχαία και παλαιοχριστιανικά γλυπτά.  ΖΩΓΡΑΦΙΚΗ Στο εσωτερικό του ναού μπορούμε να διακρίνουμε τοιχογραφίες δυτικίζουσας νοοτροπίας που χρονολογούνται περίπου στα 1900. Οι περισσότερες όμως τοιχογραφίες που κοσμούν το εσωτερικό του ναού είναι έργο του καλλιτέχνη Φώτη Κόντογλου, ο οποίος εισήγαγε τη βυζαντινίζουσα νοοτροπία στη νεοελληνική αγιογραφία. Ο Κόντογλου θεωρείται ως μια από τις σημαντικότερες πνευματικές προσωπικότητες της Νεοελληνικής περιόδου. Το 1942 ζωγραφίζει στην αψίδα την Πλατυτέρα, που αποτελεί και το πρώτο μνημειακό αγιογραφικό έργο του. Ο διάκοσμος ολοκληρώθηκε το έτος 1955 με τη συμβολή και συνεργατών του. Το ψηφιδωτό της Βρεφοκρατούσας Παναγίας, στο προστώο, εκτελέστηκε από την Έλλη Βοῒλα το έτος 1936. "
            },
            {
                "name": "lat",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/kapnikarea",
                "type": "other",
                "value": "37.97634"
            },
            {
                "name": "lng",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/kapnikarea",
                "type": "other",
                "value": "23.728643"
            }
        ]]
    },
    {
        "company": [{"Θρησκευτικό Μνημείο": "Παλαιαχώρα - Αθήνα & Αττική"}],
        "metrics": [[
            {
                "name": "Πληροφορίες",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/paliachora",
                "type": "textual",
                "value": "Στον απόκρημνο λόφο που βρίσκεται απέναντι από την ιερά Μονή του Αγίου Νεκταρίου, στην περιοχή Ξάντος, σώζονται τα ερείπια της Παλιαχώρας, της βυζαντινής πρωτεύουσας της Αίγινας, που είναι γνωστή και ως «νησιώτικος Μυστράς». Στην ίδια περιοχή βρισκόταν η αρχαία πόλη Οίη, ενώ ήδη τον 5ο-6ο αιώνα πρέπει να υπήρχαν χριστιανικοί ναοί. Η βυζαντινή εγκατάσταση χρονολογείται το 896, όταν οι κάτοικοι της Αίγινας μετακινήθηκαν εδώ προσπαθώντας να αποφύγουν τις πειρατικές επιδρομές. Η πόλη αναπτύχθηκε αμφιθεατρικά στην πλαγιά του λόφου, με μικρά, πυκνοκτισμένα σπίτια, ανάμεσα στα οποία λέγεται ότι υπήρχαν 365 εκκλησίες, μία για κάθε ημέρα του έτους. Από τις αρχές του 13ου αιώνα η Παλιαχώρα γνώρισε διαφορετικούς κατακτητές και υπέστη πολλές καταστροφές, με σοβαρότερη εκείνη του πειρατή Μπαρμπαρόσα, το 1537. Στις αρχές του 19ου αιώνα οι κάτοικοί της άρχισαν να την εγκαταλείπουν και να συγκεντρώνονται στη σημερινή πρωτεύουσα, έτσι τα κτήριά της ερήμωσαν και κατέρρευσαν.  Σήμερα, στον λόφο διακρίνονται τα ερείπια του κάστρου, που κτίστηκε από τους Βενετούς το 1654, και των ναών, από τους οποίους σώζονται μόνο 38. Οι περισσότεροι είναι μικροί, μονόκλιτοι, και ανήκουν στον τύπο της βασιλικής, ενώ υπάρχουν σταυροειδείς αλλά και δίδυμοι ναοί, που ήταν αφιερωμένοι σε δύο αγίους ή λειτουργούσαν για δύο διαφορετικά θρησκευτικά δόγματα. Μητρόπολη στη βυζαντινή εποχή ήταν η Παναγία Φορίτισσα (μετέπειτα Άγιος Γεώργιος Καθολικός), και στη διάρκεια της Τουρκοκρατίας η Επισκοπή, σε ένα κελί της οποίας κατοικούσε ο Άγιος Διονύσιος Ζακύνθου, που διετέλεσε Αρχιεπίσκοπος Αιγίνης το 1576-1579. Άλλοι σημαντικοί ναοί είναι ο Σταυρός, στην είσοδο της πόλης, η Μεταμόρφωση, με όμορφη τοιχογραφία στο ιερό, ο Άγιος Νικόλαος Μαύρικας, με αξιόλογες αγιογραφίες του 1330, η μονή της Αγίας Κυριακής με τον ναό και τα κελιά. Οι αγιογραφίες των ναών, που δεν σώζονται πάντα σε καλή κατάσταση, είναι εξαιρετικής τέχνης και αντιπροσωπεύουν τις κυρίαρχες καλλιτεχνικές τάσεις της μακράς περιόδου από τον 13ο έως τον 18ο αιώνα."
            },
            {
                "name": "lat",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/paliachora",
                "type": "other",
                "value": "37.752647"
            },
            {
                "name": "lng",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/paliachora",
                "type": "other",
                "value": "23.487106"
            }
        ]]
    },
    {
        "company": [{"Θρησκευτικό Μνημείο": "Ιερά Μονή Οσίου Μελετίου Κιθαιρώνα - Αθήνα & Αττική"}],
        "metrics": [[
            {
                "name": "Πληροφορίες",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/iera-mone-osiou-meletiou-kithairona",
                "type": "textual",
                "value": "Στους πρόποδες του Κιθαιρώνα, κοντά στην Οινόη, στα όρια των νομών Αττικής και Βοιωτίας, σε μια όμορφη τοποθεσία γεμάτη πεύκα, βρίσκεται η ιερά Μονή του Οσίου Μελετίου, ένα από τα σπουδαιότερα κέντρα του ασκητικού βίου κατά τη βυζαντινή εποχή. Η ιστορία της μονής είναι άρρηκτα δεμένη με τη δράση του Οσίου Μελετίου του Νέου, που ήταν ο μεταρρυθμιστής της ασκητικής ζωής στην Ελλάδα. Ο Όσιος Μελέτιος, που καταγόταν από την Καππαδοκία, στα τέλη του 11ου αιώνα έφθασε στο σημείο αυτό, όπου υπήρχε η Μονή του Συμβόλου, και εγκαθίδρυσε τη δική του μοναχική κοινότητα, ακολουθώντας τις αυστηρές αρχές του ασκητισμού των πρώτων χριστιανικών χρόνων. Γύρω από την κεντρική μονή, που έλαβε το όνομά του, ίδρυσε και τουλάχιστον είκοσι δύο παραλαύρια, πολλά από τα οποία σώζονται μέχρι σήμερα ερειπωμένα. Η μονή απέκτησε μεγάλη φήμη, έγινε σταυροπηγιακή και διατήρησε την ακμή της έως τον 16ο αιώνα, οπότε ανακαινίσθηκε από τον Μητροπολίτη Αθηνών Νικάνορα. Στο πέρασμα των αιώνων υπέστη πολλές καταστροφές από επιδρομές και λεηλασίες, και στα χρόνια μετά την απελευθέρωση παρήκμασε, ενώ το 1883 έγινε μετόχι της Μονής Φανερωμένης Σαλαμίνας. Το 1928 ανασυστάθηκε από τον Αρχιεπίσκοπο Αθηνών και το 1950 η μοναχική κοινότητα μετατράπηκε σε γυναικεία. Στη μονή υπάρχουν ενδιαφέροντα βυζαντινά και νεότερα κτίσματα (ναοί, τράπεζα, συγκροτήματα κελλιών), που ξεχωρίζουν για τη γλυπτική και ζωγραφική τους διακόσμηση. Το καθολικό είναι μικρός εγγεγραμμένος σταυροειδής ναός, με ευρύχωρο νάρθηκα και οκταγωνικό τρούλο που στηρίζεται σε τέσσερις κίονες. Το εσωτερικό του ήταν διακοσμημένο με τοιχογραφίες, από την αρχική φάση των οποίων σώζονται ελάχιστα σπαράγματα. Οι τοιχογραφίες που φαίνονται σήμερα στον κυρίως ναό και στον νάρθηκα χρονολογούνται στον 17ο αιώνα. Στη νότια πλευρά του ναού είναι προσαρτημένο παρεκκλήσιο αφιερωμένο στους Ταξιάρχες, που ίσως ήταν το πρώτο καθολικό της μονής, ενώ σε υπόγεια κρύπτη βρίσκεται ο τάφος του Οσίου Μελετίου. Η μονή πανηγυρίζει την 1η Σεπτεμβρίου, ημέρα εορτής του Οσίου Μελετίου.  "
            },
            {
                "name": "lat",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/iera-mone-osiou-meletiou-kithairona",
                "type": "other",
                "value": "38.192"
            },
            {
                "name": "lng",
                "citeyear": 2019,
                "source": "http://www.religiousgreece.gr/athens-attica/-/asset_publisher/lpcrESlL5iOO/content/iera-mone-osiou-meletiou-kithairona",
                "type": "other",
                "value": "23.458158"
            }
        ]]
    }
]
